12.8.2009

Ahoj Dane,

konečně jsem se k tomu dostal. Omlouvám se, že ti toho píšu tolik najednou a dost neuspořádaně.

Chtěl bych vymyslet něco pro ten paralelní projekt, atributy a tvůj InterSet by byl bezva, akorát
je problém s korpusovým manažerem/bonitem, který neumí s atributy tak jako třeba Poliqarp. Tam se
dá říct třeba [number=sg & case="nom|acc" & gender="m[123]"], i když se korpus krmí tagy v
pozičním formátu, teda podle slovních druhů - viz níže. Takže se bojim, že aspoň v první fázi, než
se v ČNK upgraduje na něco lepšího, by ty tagy byly stejně poziční, nebo spíš poziční podle
slovního druhu, třeba noun:sg:acc:fem, a v angličtině by bylo jenom noun:sg. A nemuselo by v nich
být všecko, co je v těch jazykově specifických, představuju si, že by tenhle tag byl u tokenů
fyzicky navíc, vedle toho jazykově specifického, takový "easy tag".

Jo, taky mě napadlo, že by se mohlo nechat na uživateli, jaký tagset chce použít, a "překládat"
tag v dotazu a ve výsledku on the fly. Šlo by to vůbec kvůli rychlosti?

Při tom prvním řešení by nám stačilo provádět "decoding", ale jak jsem se tak díval na první
tagset, který mne napad, tak to vůbec není žádná prča. A to jsem si vybral polštinu, blízký jazyk,
navíc s tagsetem, který bych líp nevymyslel (IPI PAN).

Stručně (no, moc mi to nevyšlo...) popíšu problémy, v naději, že mi napovíš, co bys s tím proved
ty sám. A přikládám xls fajl, kde jsem to zkoušel namapovat na DZ interset, zatím první pokus.
Nebo mi můžeš taky říct, že si mám líp přečíst tu tvou wiki, já se vůbec nebudu zlobit, protože si
tohle sepisuju taky pro sebe, abych nezapomněl. Nebo se na to můžem někdy sejít, kdyby se ti
chtělo, já teď tady ale od soboty 15.8. až do 8. září nebudu (na mailu ale většinou jo), a pak
bych zas potřeboval to co nejrychlejš to vyřešit, protože ten další týden je od 17.9. ta paralelní
konference, kde bych o tom měl něco říct.

1. Flexémy vs. lexémy

IPI se drží toho, že gramatické třídy (slovní druhy) mají mít stejné kategorie, že dělení na
klasické slovní druhy neobstojí. Zájmena a číslovky vycházejí tedy podle toho, jak se chovají
syntakticky, jako substantiva nebo adjektiva, ovšem pokud nemají nějakou kategorii navíc, takže
zůstanou základní číslovky a osobní zájmena. Gerundia mají negaci a vid, takže potřebují zvláštní
kategorii. Podobně adjektivní participia.
Problém: jak poznat, že něco je klasicky zájmeno/číslovka/..., když to má tag pro adjektivum? Dát
jenom syntaktický slovní druh a příslušné kategorie? Jo, to by asi šlo...


2. Tokenizace

Świniaś, neboli "seš prase" - z toho jsou dva tokeny. Poszedłbym, neboli "šel bych", tokeny tři.
Každý se značkou. Proń jsou taky dva. Taky je niósł, ale niosł+em, a niósł má agglt=nagl, niosł
agglt=agl. Taky je spał+em ale spała+m, em má vocalicity=wok a m má vocalicity=nwok. Jak značkovat
ś, (e)m, by (by se považuje za neskolonné)?

3. Rody

Polština rozlišuje v mužském rodě lidi, zvířata a věci. Přidat vedle kategorie životnosti ještě
lidskost?

4. Accommodability

Číslovky se můžou v pádě shodovat s počítaným substantivem, nebo mu udělit gen.pl. V polštině je
to složitější než v češtině, nejde to seknout podle číselné hodnoty číslovky.

5. Spojená adjektiva a adjektiva po "po"

Polsko-český (polsko je token), po česku (česku není substantivum) - tohle chybí v českém tagsetu

6. Accentability

mu vs. jemu apod. V intersetu je v českém driveru možnost subpos:clit, na wiki (interset:features)
to není. Co dostane jemu, když mu má clit? V IPI se patří i "-ń" (to patří i do post-prep:praep,
spolu s "něho, ním" atd.). V polštině navíc nejsou klitika českého (Wackernagelova) typu. Možná
lepší dělit zájmena na silná a slabá? (I "mu" může mít v určité pozici přízvuk...)

7. -no/-to

Tohle my nemáme: chodzono tam często: chodilo se tam často. Kdyby se to značkovalo jako neutrum sg
od trpného příčestí, tak se ztratí informace.

8. winien

Tohle považují za defektní sloveso a mají pro něj extra značku. Co s takovými individui?

9. pred

nutno, třeba - "je nutno", "bude třeba" - v českém tagsetu jako adverbium

10. qub - částice, citoslovce, nestupňovatelná adverbia

odpadkový koš, nesklonná co se nedaj dát jinam, co s tím?

-----

Díky moc za feedback libovolného druhu.

Saša





> Ahoj Sašo,
>
> ten můj systém na převody morfologických značek mezi jazyky je popsaný tady:
>
> https://wiki.ufal.ms.mff.cuni.cz/user:zeman:interset
>
> Momentálně to umí 18 sad značek pro 9 jazyků.
>
> Dan


